30 RECORDS OF THE BOROUGII OF NOTTINGHAM. [1241

VValterum de Grey, Archiepiscopum Eboracensem‚ Anno Domini
MCCXLI.-Walterus, Dei gratia Eboraeensis Archiepiscopus, Angliae
primas, dilecto in Christo Roberto Alwino, Magistro Hospitalis Beati
Johannis Baptistae de Notingham, et Fratribus ibidem Deo et
Sancto Johanni Baptistae servientibus, salutem et benedictionem.
Cum sit statutum inter viros religiosos ut ordo observetur, cum sine
ordine nulla sit religio, statuimus, firmiter praecipienteS, ut quicunque
sit custos vel magister Domus Sancti Johannis Baptistae de Noting-
ham, sie provideat quod ibi sint duo capellani, vel plureS, ibidem
divina celebrantes imperpetuum. Insuper statuimus ut omnes fratres
simul surgant ad Matutinas, et ita tempestive ut Matutinae possint1
praecantari ante auroram, vel in2 exortu aurorae, de festo Sancti
Michaelis usque ad3 Pascha; cantatisque consequenter Prima et
Tertia, celebretur Missa; et post Missam, cantatis Sexta et Nona,
fratres intendant negotiis domus, unusquisque prout competit officio
sibi deputato ; ct, cum non 4 praepediuntur rationabili aut necessario
impedimento, audiant Vesperas et Completorium. Statuimus etiam
ut omnes regulariter sint obedientes suo custodi vel magistro, sinc
contradictione et murmure. Nullus quoque sit p1·0prietarius,set5 si
quis aliquid habuerit proprium, resignet illud custodi vel magistro
ante septem ὅ dies post hujus praecepti promulgationem? alioquin8
eodem die septime, ipso facto retentionis proprii, sit excommunicatus,
Custos vero vel magister proprium, si habeat, convertat in domus
utilitatem. Si autem innotuerit aliquem cum proprietate obiisse,
corpus ejus projiciatur extra sepulturam Christianam? et sepeliatur
alibi, projecta super eum ejus proprietate 10 a fratribus dicentibus ‘ Pe-
cunia tua sit tecum in perditionem 1'11 Nullus habeat seratam archam,
nisi sit archa deputata ad suum officium. Omnes vestiantur, ciben-
tur12 et potent13 de communi, et non comedant carnes in ebdomada
nisi tribus diebuS, scilicet, die Dominica,14 die Martis, et die Jovis, nisi
per licentiam custodis. Comedant simul in uno refectorio, servantes
in refectione silentium, aut voce submissa proferatur si quid loqui
compellat necessitas. Omnes simul jaceant in uno dormitorio, vestiti
femoralibus 15 et in 1⁶ camisiis, vel in 17 indumento quo utuntur in loco
camisiae; et ad horam qua intrant in 18 dormitorium 19 eant cubitum ;

¹ stlatulz'nae porsina} ‘ possint Matu- 5 sct,] ‘ vel‚' A.

tinae‚’ B. ⁶ septem,] omitted, A.
² in,] omitted, B. 7 p7·07›1114';ratz'07zettt‚] ‘ pervulgationem,'
3 ad‚] omitted, A. B.

⁴ nom] omitted, A. 3 alioquim] ‘ alioquin ab,’ B.

