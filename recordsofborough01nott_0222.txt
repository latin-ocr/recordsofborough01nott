198 RECORDS OF THE BOROUGH OF NOTTINGHAM. [1378

CVIII.—R0yal Comnnsscsion lo anquira into obstructions 2'12 tlte
Rz'ver Trem‘.

1 378, November 1 2.

RICARDUS, Dei Gratia, Rex Angliae et Franciae‚ et Dominus
Hiberniae, dilectis et fidelibus suis Johanni de Grey, de Codenore,
chivaler, Henrico de Grey, de Wilton, chivaler, W'illelmo de Burgh’,
Roberto de Morton, et Roberto MartelL salutem. Quia datum est
nobis intelligi quod quamplura gurgites, molendina, stagna, pali, et
kidelli in aqua de Trente‚ in Comitatu Notyngham’‚ per quam naves
et batelli cum victualibus et aliis mercimoniis transire solebant, jam
de novo posita existant et levata, ita quod per levationem eorumdem
cursus aquae praedictae taliter divertitur, obstruitur, et artatur, quod
naves et batelli per eandem transire nequeunt ut solebant, in nostri
contemptum, et mercatorum et aliorum de diversis comitatibus regni
nostri Angliae dispendium non modicum et gravamen, et contra
formam ordinationum et statutorum ante haec tempora factorum:
nolentes hujusmodi tam praejudicialia populo nostro aliqualiter tole-
rare, set ea quae pro communi utilitate regni nostri Angliae ordinata
fuerunt et concordata executioni debite demandari, assignavimus vos,
quatuor, tres, et duos vestrum, ad praedicta gurgites, molendina,
stagna, palos, et kidellos, ac omnes alios defectus aquae praedictae,
supervidendum, et ad inquirendum per sacramentum proborum et le-
galium hominum de comitatu praedicto, tam infra libertates quam
extra, per quos rei veritas melius sciri poterit, quae et cujusmodi
gurgites, molendina, stagna, pali, et kidelli in aqua praedicta tempore
Domini Edwardi, filii Regis Henrici, progenitoris nostri, quondam
Regis Angliae, et deincepS, posita et levata existant, et per quos vel
per quem, quo tempore, qualiter et quomodo, et ad omnia hujusmodi
gurgiteS, molendina, stagna, palos, et kidellos, ac alios defectus aquae
praedictae, per quam transitus navium et batellorum impeditur, cum
omni celeritate qua fieri poterit, juxta formam, vim, et effectum statut-
orum et ordinationum praedictorum, amovenda et deponenda per eos
qui sic ea levaverunt et posuerunt, et alios qui ad hoc tenentur, absque
relevatione eorumdem, et ad ipsos ad hoc faciendum viis et modis
quibus melius fore videritis, faciendum, compellendum, et distringen-
dum, et ad omnes illos qui vobis, vel alicui vestrum, in hac parte con-
trarii fuerint seu rebelles capiendum, et arestandum, et prisonis nostris
mancipandum, in eisdem moraturos quousque aliter de eis duxerimus

