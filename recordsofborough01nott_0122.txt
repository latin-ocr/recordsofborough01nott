98 RECORDS OF THE BOROUGH OF NOTTINGHAM. [1325

L.-Mandate of the Al‘cltbz'slcop [0 tlte stlaster of S. solm's Hospz'tal.

1325, September 21.

1XV1LLELMUS, permissione divina, Eboracensis Archiepiscopus,
Angliae Primas, dilecto filio Domino Matthaeo de Halisax, Magistro
Hospitalis Sancti Johannis Baptistae juxta Nottingham, salutem,
gratiam, et benedictionem. Cum nostrae solicitudini pastorali in-
cumbere dignoscatur, ac nos urgeat curae nobis assumptae regimen
perquam grave ad digna Dei obsequia non tantummodo dilatanda,
quin etiam ad ea dispersa recolligendum, ut2 inde cultus divinus
in laudem Dei devotius augeatur, et in perpetuam memoriam re-
ducatur. Sane cum dudum in dicto hospitali duo fratres aut tres
consueverant habitare, ac, vitam ducentes religiosam toto tempore
suo, inibi Deo servire laudabiliter in divinis; audito quod tu in dicto
hospitali solus stare praesumis, cum si cecideris non habeas qui te
valeat relevare, in dicti cultus divini diminutionem, ac multitudinis
scandalum popularis, tibi injungimus et mandamus quat[en]us tibi
unam vel duas personas idoneas in confratres tuos, prout facultas
ejusdem permiserit hospitalis, ad Dei honorem et Sui cultus aug-
mentum, recipere studeas sine mora, quibus tecum assumptis, et tibi
de decenti habitu, quali fratres ibidem uti consueverant temporibus
retroactis, facias providere, quo te et illos uti deinceps volumus cum
effectu, reddentibus AltissimO, prout ibi celebrius fuerat obtentum
sanctius ab antiquo, laudes et obsequia diuturna pariter et nocturna:
quos quidem fratres et suos successores in praedicto hospitali, cum
ibidem fuerint professi, omnium Salvatori suo debere tempore per-
manere decernimus ac etiam ordinamus: quamquidem professionem
ab ipsis fratribus, et eorum quolibet, recipias prout canonica dicta-
verint instituta. In cujus rei testimonium sigillum nostrum prae-
sentibus est appensum. Valete! Datum apud Whatton nostrae
dioecesis, xj. kalendas Octobris, anno Domini millesimo tricentesimo
vicesimo quinto, et portificatus nostri octavo. 4770, p. 16.

¹ From Greaves' papers. ² ut‚] ‘ et,⁷ MS.

