106 RECORDS OF THE BOROUGII OF NOTTINGHAM. [1330

dictum burgum de Notingham die Veneris et Sabbati cum quadrigis
et summagiis suis,'1 habuerint in eodem burgo unum mercatum
singulis septimanis per cliem sabbati, sicut dicunt: Nos, ne praedicti
Burgenses super dicto mercato suo occasionentur infuturum, volentes
eorum securitati prospicere gratiose, concessimus eis, et hac carta
nostra confirmavimus, quod ipsi, et heredes ac successores sui prae-
dicti, imperpetuum habeant et teneant mercatum praedictum singulis
septimanis per diem Sabbati, cum omnibus libertatibus et liberis
consuetudinibus ad hujusmodi mercatum pertinentibus; nolentes
quod ipsi, vel eorum heredes vel successores, occasione mercati illius,
pro ternpore praeterito vel futuro, per nos, vel heredes nostros, seu
ministros nostros quoscumque occasionentur, molestentur in aliquo,
seu graventur. Concessimus etiam eisdem Burgensibus, et hac carta
nostra confirmavimus, quod ipsi, heredes et successores sui, de pon-
tagio per totum regnum et potestatem nostram imperpetuum sint
quieti.

Quare volumus et firmiter praecipimus, pro nobis et heredibus
nostris, quod iidem Burgenses, et eorum heredes ac successores,
imperpetuum habeant et teneant praedictam villam, cum omnibus
libertatibus praedictis, et etiam imperpetuum habeant returna omnium
brevium nostrorum et heredum nostrorum, tam de summonitionibus
scaccarii, quam aliorum brevium quorumcumque, et etiam gaolam in
eadem villa, et mercatum per dictum diem Sabbati, cum omnibus
libertatibus et liberis consuetudinibus ad hujusmodi mercatum per-
tinentibus, quodque quieti sint de hujusmodi pontagio per totum
regnum et potestatem nostram, sicut praedictum est. Hiis testibus:
venerabilibus patribus Henrico Episcopo Lincolniensi Cancellario
nostro, Johanne Wyntoniensi, et Rogero Coventrensi et Lichefeldensi,
Episcopis, Johanne de Eltham Comite Cornubiae fratre nostro caris-
simo, Rogero de Mortuo Mari Comite Marchiae, W'illelmo de Monte
Acuto, johanne Mautravers Senescallo Hospitii nostri, et aliis.
Datum per manum nostram, apud VVodestok, primo die Maii, anno
regni nostri quarto. Per ipsum Regem et Concilium.

4161.

LV.—Letters Patent regardz'ng tlte electz'on of tlte Baz‘lz' 5.
1330, May 3.
EDWARDUS, Dei Gratia, Rex Angliae‚ Dominus Hiberniae et
¹ Cf. Charter of Henry ΙΙ., No. 1.

